**Comunicat de demandes al Consell de Govern de la UPF:**

Escrivim aquest text mesos després de l’inici del genocidi en curs d'Israel a Palestina: després de l'assassinat sistemàtic de més de [36 mil persones](https://www.aljazeera.com/news/longform/2023/10/9/israel-hamas-war-in-maps-and-charts-live-tracker) a la Franja de Gaza, la meitat de les quals són criatures; després de la [fam](https://www.hrw.org/news/2024/04/09/gaza-israels-imposed-starvation-deadly-children) generalitzada produïda intencionadament per part d’Israel com a estratègia de guerra, de les més de 2 milions de persones a la Franja; després de la destrucció total de [zones residencials](https://apnews.com/article/un-report-gaza-destruction-housing-economy-recovery-4f61dcca7db3fd5eb3da5c6a25001e12#) i dels sistemes [sanitaris](https://www.msf.org/strikes-raids-and-incursions-seven-months-relentless-attacks-healthcare-palestine) i [educatius](https://www.aljazeera.com/opinions/2024/5/29/open-letter-by-gaza-academics-and-university-administrators-to-the-world); de la detenció, tortura i execució de metgesses, infermeres, professores, periodistes i altres; i durant la neteja ètnica cada vegada més sagnant de les palestines a les seves llars a Gaza i a la resta dels territoris ocupats. Escrivim aquest text arran de la imposició per part de la [Cort Internacional de Justícia](https://www.icj-cij.org/case/192) de mesures provisionals contra Israel en virtut de la Convenció del Genocidi, i arran de la llista cada vegada més àmplia d'organitzacions internacionals de drets humans, humanitàries i cíviques que estan fent [sonar l'alarma](https://www.amnesty.org/en/latest/news/2024/05/israel-opt-israeli-air-strikes-that-killed-44-civilians-further-evidence-of-war-crimes-new-investigation/) sobre els crims internacionals -massius i a l’alça- comesos per part d'Israel i davant del seu impacte catastròfic en la població palestina. També escrivim aquest text en el context d'informes d'ONGs internacionals com [Amnistia Internacional](https://www.amnesty.org/en/latest/campaigns/2022/02/israels-system-of-apartheid/) i [Human Rights Watch](https://www.hrw.org/report/2021/04/27/threshold-crossed/israeli-authorities-and-crimes-apartheid-and-persecution), i d'ONGs palestines i israelianes, com [Al-Haq](https://www.alhaq.org/cached_uploads/download/2022/12/22/israeli-apartheid-web-final-1-page-view-1671712165.pdf) i [B'Tselem](https://www.btselem.org/publications/fulltext/202101_this_is_apartheid), qui documenten amb proves aclaparadores l'ocupació militar il·legal israeliana de Palestina i el sistema d'apartheid que ha imposat al poble palestí durant els últims 76 anys. I finalment, escrivim aquest text com a part d'un [moviment universitari local i global](https://www.aljazeera.com/news/2024/4/26/are-us-campus-protests-against-israels-war-on-gaza-going-global), d'estudiants, professorat i personal, que ha florit a la nostra ciutat i a tot el planeta. Innombrables universitats arreu del món han estat pressionades per les seves comunitats acadèmiques a assumir i acabar amb la seva complicitat amb la despossessió i l’assassinat del poble palestí, tant històricament com en el moment actual.

Mentre que [altres universitats](https://web.ub.edu/en/web/actualitat/w/universitat-clama-per-la-pau) s'han mogut ràpidament per tallar qualsevol vincle acadèmic i econòmic que els impliqui en els horrors que estem veient a Gaza i a tota Palestina, fins ara, la Universitat Pompeu Fabra no s'ha posicionat clarament com a institució. La comunitat de la UPF s'ha mobilitzat en repetides protestes durant els últims vuit mesos. Estudiants, professorat i personal s'han reunit per formar el col·lectiu ‘UPF en Solidaritat amb Palestina’ i unir-se a la ‘Red Universitaria por Palestina’, que enllaça 43 universitats d'arreu d'Espanya. Aquests grups han fet possible que la Relatora Especial de les Nacions Unides sobre els Territoris Palestins Ocupats, Francesca Albanese, presentés el seu informe “[L'Anatomia d'un Genocidi](https://www.un.org/unispal/document/anatomy-of-a-genocide-report-of-the-special-rapporteur-on-the-situation-of-human-rights-in-the-palestinian-territory-occupied-since-1967-to-human-rights-council-advance-unedited-version-a-hrc-55/)” directament a la UPF i altres universitats. Els col·lectius han organitzat presentacions d’acadèmics palestins, inclosa una [intervenció devastadora del Dr. Ghassan Abu Sitta](https://www.youtube.com/watch?v=x5lHwCW0yFk) sobre les atrocitats comeses per l’exèrcit Israelià a Gaza que va presenciar, de primera mà, mentre s’oferia com a cirurgià aquesta tardor. Tot i això, l'administració de la UPF no s'ha compromès seriosament amb cap de les activitats esmentades. Tampoc ha pres les mesures necessàries per suspendre els seus vincles amb [institucions acadèmiques i empreses israelianes còmplices](https://jewishcurrents.org/the-complicity-of-israeli-academia), o amb altres corporacions que també són còmplices i afavoreixen l'apartheid, els crims de guerra, els crims contra la humanitat i el genocidi en curs a Palestina. És per tot l’esmentat fins ara, i abans del Consell de Govern del 4 de Juny del 2024, que instem als òrgans de govern de la UPF a actuar d'acord amb el compromís de la universitat amb els drets humans i el dret internacional, amb la defensar dels seus principis democràtics, i amb les demandes de més de 500 estudiants, professors i personal –entre elles la doctora Honoris Causa Angela Davis de la UPF– que han signat la [carta de suport a Gaza](https://docs.google.com/forms/d/1UoZ2UmG_w2NVg0BUUAVZusRvLEVU8X8SVe2zhsiiEPA/viewform?ts=6614f3fc&edit_requested=true). Per fer- ho, exigim que la universitat faci els següents passos urgents i materials:

- Suspendre, amb efecte immediat, els seus acords de mobilitat amb les següents universitats israelianes còmplices: la Universitat de Tel-Aviv, la Universitat Hebrea de Jerusalem, la Universitat de Haifa i la Universitat de Reichman.
- Comprometre's a no establir ni renovar cap acord de mobilitat amb les universitats israelianes mentre Israel continuï duent a terme els seus atacs contra la població palestina, tant a Gaza com a Cisjordània, incomplint les seves obligacions com a força d'ocupació.
- En el context de consorcis de recerca finançats per la Unió Europea, donada la participació de la UPF en tres projectes d'Horitzó Europa que inclouen institucions o empreses israelianes:
	- Sol·licitar a la Unió Europea el bloqueig immediat i preventiu de la participació d'institucions o empreses israelianes en tots els projectes finançats amb fons europeus, d’acord amb els tractats europeus i els principis que els sustenten.
	- Mentre la Unió Europea no faci aquests passos, abstenir-se de participar en qualsevol esdeveniment acadèmic o institucional en el qual participin institucions o empreses israelianes.
- En el context de la Càtedra ARTEMIS de Ciberseguretat, en la qual participa [Oracle](https://www.timesofisrael.com/during-war-visit-oracle-ceo-affirms-commitment-to-open-second-data-center-in-israel/), empresa tecnològica que dona suport directament a l'exèrcit israelià, sol·licitar a la Unió Europea el bloqueig immediat i preventiu de la participació d'Oracle en aquesta Càtedra.
- En el context dels convenis i acords de la universitat amb empreses vinculades al genocidi, l'apartheid i l'ocupació, suspendre, amb efecte immediat, l'acord de cooperació educativa amb [HP Printing i Computing Solutions](https://www.whoprofits.org/companies/company/3774).

Nosaltres, la comunitat de la UPF; no descansarem fins que la nostra institució es desfaci del acords que la lliguen i vinculen directament amb els horrors que estem presenciant a Gaza i a la subjugació generalitzada del poble Palestí. Ens neguem a acceptar que la UPF és quedi enrere, i que ens faci còmplices a totes de la violència indescriptible a Palestina, mentre observem com les nostres companyes d’arreu de Catalunya, de l’estat Espanyol i del món sencer aconsegueixen amb èxit que les seves universitats caminin cap a compromisos ètics de mínims. 

**Nosaltres, tots els col·lectius que firmem aquesta petició, tot i que diversos en els nostres objectius i compromisos polítics, signem i donem suport a les demandes exposades prèviament, i instem a la nostra universitat a que les complexi i les faci efectives:**

*El col·lectiu UPF in Solidarity with Palestine*<br>
*Assemblea Oberta*<br>
*Assemblea Ciutadella*<br>
*SEPC Ciutadella*<br>
*RUxP (UPF)*<br>
*Universitats amb Palestina*<br>
*Front d’Estudiants*<br>
*Jovent Republicà*<br>
*AEP*<br>
*Time is UP*
